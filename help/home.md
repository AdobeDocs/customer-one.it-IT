---
keywords: supporto Experience Platform;supporto platform;supporto intelligent services; supporto IA analisi clienti; supporto IA attribuzione; supporto rtcdp; inviare ticket di supporto; supporto clienti
title: Adobe Experience Cloud Customer One for Enterprise
description: Nuova esperienza di accesso all’Assistenza clienti Adobe
seo-description: New Adobe Customer Support Experience
seo-title: Adobe Experience Cloud Customer One for Enterprise
exl-id: 276e0862-6f7e-491e-b63e-10a50b7238c2
source-git-commit: acb06781b0e56e6222394b1736fbf8a80ee2aab8
workflow-type: ht
source-wordcount: '611'
ht-degree: 100%

---

# Esperienza di accesso all’Assistenza clienti Adobe

## Ticket di assistenza da Admin Console

Ora è possibile inviare i ticket di assistenza tramite [Admin Console](https://adminconsole.adobe.com/). Per sapere come inviare una richiesta di assistenza, consulta la sezione [Come inviare un ticket di supporto da Admin Console](#submit-ticket).

Come comunicato in precedenza, stiamo lavorando per migliorare l’interazione con l’Assistenza clienti Adobe, a partire dai prodotti Adobe Experience Manager e Campaign. Per semplificare l’esperienza di accesso all’assistenza clienti, abbiamo deciso di implementare un unico punto di accesso: Adobe Admin Console. Quando questo portale comune sarà online, le organizzazioni potranno accedere facilmente all’Assistenza clienti Adobe, avere un quadro completo di tutte le richieste effettuate per i vari prodotti e richiedere assistenza tramite telefono, web e chat.

## Come inviare un ticket di supporto da Admin Console {#submit-ticket}

Per consentirti di inviare un ticket di supporto da [Admin Console](https://adminconsole.adobe.com/), un amministratore di sistema deve averti assegnato il ruolo di Amministratore del supporto. Solo un amministratore di sistema della tua organizzazione può assegnarti questo ruolo. Gli amministratori di prodotti, profili di prodotto e altri non possono assegnare il ruolo di Amministratore del supporto e non hanno accesso all’opzione **[!UICONTROL Crea caso]** che consente di inviare un ticket di supporto. Per ulteriori informazioni, consulta la documentazione dedicata all’[assistenza per clienti Enterprise e Teams](https://helpx.adobe.com/it/enterprise/using/support-and-expert-services.html).

### Assegnare il ruolo di Amministratore del supporto

Il ruolo di Amministratore del supporto è un ruolo di tipo non amministrativo con accesso alle informazioni relative al supporto. Gli amministratori del supporto possono visualizzare, creare e gestire i rapporti sui problemi.

Per assegnare il ruolo di amministratore del supporto, segui le istruzioni disponibili nella documentazione sui ruoli di amministratore, nella sezione [Modificare il ruolo di amministratore Enterprise](https://helpx.adobe.com/it/enterprise/using/admin-roles.html#add-admin-teams). Tieni presente che solo un amministratore di sistema della tua organizzazione può assegnarti questo ruolo. Per ulteriori informazioni sulla gerarchia di amministrazione, consulta la documentazione sui [ruoli di amministratore](https://helpx.adobe.com/it/enterprise/admin-guide.html/enterprise/using/admin-roles.ug.html).

### Creare un ticket di supporto in Admin Console

Per creare un ticket in [Admin Console](https://adminconsole.adobe.com/), seleziona la scheda **[!UICONTROL Assistenza]** nell’area di navigazione superiore. Viene visualizzata la pagina [!UICONTROL Riepilogo supporto]. Quindi, seleziona l’opzione **[!UICONTROL Crea caso]**.

>[!TIP]
>
> Se non trovi l’opzione **[!UICONTROL Crea caso]** o la scheda **[!UICONTROL Assistenza]**, rivolgiti all’amministratore di sistema e chiedi che ti assegni il ruolo di Amministratore del supporto.

![Scheda Assistenza in Admin Console](./assets/Support.png)

Viene visualizzata una finestra di dialogo in cui puoi specificare il tipo di problema. Seleziona il tipo di problema che meglio descrive il problema o la domanda in questione, quindi seleziona **[!UICONTROL Crea caso]** in basso a destra.

![Selezionare il tipo di problema](./assets/select-case-type.png)

Viene visualizzata la finestra di dialogo **[!UICONTROL Crea caso]**. Ti viene chiesto di fornire alcune informazioni come il prodotto, il livello di priorità e una descrizione, e di allegare eventuali schermate che possano illustrare il problema. Seleziona **[!UICONTROL Successivo]** per continuare.

![Crea caso](./assets/create_case.png)

>[!NOTE]
>
> Se il problema provoca interruzioni estremamente gravi in un sistema di produzione, viene fornito un numero di telefono da chiamare per ricevere assistenza immediata.

Nella pagina successiva puoi inserire i dati di contatto e specificare il momento migliore in cui l’Assistenza clienti potrà contattarti. Al termine, seleziona **[!UICONTROL Invia]** in basso a destra; il ticket viene inviato all’Assistenza clienti Adobe.

![Inviare il ticket](./assets/submit_case.png)

## E i sistemi legacy?

A partire dall’11 maggio non sarà più possibile inviare nuovi ticket o casi tramite i sistemi legacy. Per inviare nuovi ticket o casi, sarà necessario utilizzare [Admin Console](https://adminconsole.adobe.com/).

### Ticket o casi esistenti

* Tra l’11 e il 20 maggio i sistemi legacy rimarranno disponibili per consentire il completamento dei ticket o casi esistenti.
* A partire dal 20 maggio, il team di assistenza eseguirà la migrazione dei casi ancora aperti, trasferendoli dai sistemi legacy alla nuova esperienza di assistenza. Riceverai una notifica e-mail su come contattare l’assistenza per continuare a lavorare a tali casi.

