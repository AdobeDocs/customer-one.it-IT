---
title: Nuova esperienza di Assistenza clienti Adobe
description: Comunicazione ai clienti della nuova esperienza di assistenza
hide: true
hidefromtoc: true
exl-id: 6d0653a9-3a2a-4747-b8ec-bea48597cf01
source-git-commit: 03a17fde256c9249664da170489d4ff8707fc5aa
workflow-type: ht
source-wordcount: '453'
ht-degree: 100%

---

# Nuova esperienza di Assistenza clienti Adobe

Per servire al meglio i nostri clienti, ci stiamo adoperando per consentire loro di accedere più facilmente all’Assistenza clienti Adobe in caso di necessità. Adobe sta ottimizzando il servizio di assistenza clienti per Adobe Analytics, Target e Audience Manager, con un’esperienza più semplice tramite un unico portale di supporto, Adobe Admin Console. Tale transizione offrirà un quadro completo di tutte le richieste di assistenza e consentirà di richiedere supporto tramite telefono, web e chat da una piattaforma comune. L’introduzione di queste modifiche è prevista per aprile 2022.

Continueremo ad aggiornare le organizzazioni via via che ci avvicineremo alla data di rollout.

## Ulteriori informazioni

Nei mesi di febbraio e marzo 2022, Adobe inizierà a impostare nel portale i nuovi amministratori del sistema di supporto e gli amministratori dell’assistenza clienti.

* Se i dati in nostro possesso indicano che al momento sei impostato come amministratore del sistema di supporto in Adobe Admin Console, oppure il tuo nome è stato indicato nel contratto di acquisto come contatto del cliente Adobe nella tua organizzazione, verrai impostato come **amministratore del sistema di supporto** per la tua organizzazione.
* Se ci risulta che in passato hai inviato una richiesta all’Assistenza clienti Adobe, verrai impostato come **Amministratore dell’assistenza clienti**.

Gli amministratori del sistema di supporto e gli amministratori dell’assistenza clienti riceveranno e-mail generate dal sistema man mano che vengono creati gli utenti del servizio di assistenza in Admin Console. Per entrambi questi ruoli utente sarà possibile:

* Usufruire degli strumenti di gestione delle richieste per gestire più facilmente le richieste di supporto con l’Assistenza clienti Adobe
* Avviare comodamente conversazioni via chat con l’Assistenza clienti Adobe per Adobe Analytics
* Avere un quadro completo di tutte le richieste effettuate
* Consultare gli argomenti della guida e i forum più comuni.

Inoltre, gli amministratori del sistema di supporto potranno:

* Creare e rimuovere utenti del servizio di assistenza nel portale e gestire i ruoli di accesso
* Rivedere e convalidare l’accuratezza degli utenti del servizio di assistenza all’interno della propria organizzazione. Per le relative istruzioni consulta: [Gestione degli utenti](https://helpx.adobe.com/it/enterprise/using/users.html) e [Gestione degli account Team](https://helpx.adobe.com/it/enterprise/using/accounts.html).

## Prossime fasi

**Febbraio/Marzo 2022 - Impostazione degli utenti**

* Gli utenti noti del servizio di assistenza nel sistema del portale verranno impostati come amministratori dell’assistenza clienti.
* Gli utenti impostati da Adobe riceveranno un’e-mail generata dal sistema.

>[!NOTE]
>
>In questa fase, il portale non sarà ancora attivo per l’invio di casi di assistenza.

**Aprile 2022 - Abilitazione**

* A tutti gli utenti del sistema del portale verrà fornito materiale di apprendimento.
* L’amministratore di sistema e i contatti designati dovranno finalizzare l’impostazione e i ruoli degli utenti del servizio di assistenza.

**Aprile 2022 - Lancio del portale**

* Adobe renderà disponibile l’accesso al supporto per questi prodotti sul portale Adobe Admin Console.
* I clienti potranno iniziare a utilizzare il sistema del portale per entrare in contatto con l’Assistenza clienti Adobe per Adobe Analytics, Target e Audience Manager.
