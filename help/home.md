---
title: Adobe Experience Cloud Customer One for Enterprise
description: Nuova esperienza di accesso all’Assistenza clienti Adobe
seo-description: Nuova esperienza di accesso all’Assistenza clienti Adobe
seo-title: Adobe Experience Cloud Customer One for Enterprise
translation-type: ht
source-git-commit: 7e03c93bc3f92c87c4f2b1a6f8e04d0bb76e55aa

---


# Nuova esperienza di accesso all’Assistenza clienti Adobe

## Siamo lieti di annunciare che tra aprile e maggio 2020 verrà lanciato il nuovo portale di supporto Adobe Admin Console.

Come comunicato in precedenza, stiamo lavorando per migliorare l’interazione con l’Assistenza clienti Adobe, a partire dai prodotti Adobe Experience Manager e Campaign. Per semplificare l’esperienza di accesso all’assistenza clienti, abbiamo deciso di implementare un unico punto di accesso: Adobe Admin Console. Quando questo portale comune sarà online, le organizzazioni potranno accedere facilmente all’Assistenza clienti Adobe, avere un quadro completo di tutte le richieste effettuate per i vari prodotti e richiedere assistenza tramite telefono, web e chat.

## Ulteriori informazioni

* Potrai accedere alla nuova esperienza il 27 aprile o l’11 maggio
* I clienti riceveranno da Adobe due e-mail con istruzioni aggiuntive (una 10 giorni prima e una il giorno stesso del lancio) in cui verrà comunicata la data in cui è possibile iniziare a inviare i ticket
* Dopo l’11 maggio, i sistemi legacy di gestione delle richieste di assistenza dei clienti, ovvero Adobe Experience Manager e Campaign, saranno disattivati e i clienti verranno reindirizzati a questa pagina per ulteriori indicazioni
* Le richieste di assistenza ancora aperte al momento del lancio verranno migrate al nuovo sistema per facilitarne la chiusura

## Azioni richieste per i clienti

1. Consulta la sezione relativa all’attivazione di Admin Console nella pagina [Introduzione](https://helpx.adobe.com/it/enterprise/get-started.html) e nella [Guida utente](https://helpx.adobe.com/it/enterprise/managing/user-guide.html)
1. Accedi ad [Admin Console](https://adminconsole.adobe.com/) e verifica di essere autorizzato all’accesso
1. Se sei un amministratore di sistema, controlla l’accuratezza delle informazioni sugli utenti del servizio di assistenza. Per sapere come fare, consulta le pagine relative alla [gestione degli utenti](https://helpx.adobe.com/it/enterprise/using/users.html) e alla [gestione degli account dei team](https://helpx.adobe.com/it/enterprise/using/accounts.html)

## Hai bisogno di aiuto?

Dopo il lancio, se riscontri dei problemi e non riesci ad accedere al nuovo strumento, puoi scegliere tra le seguenti opzioni:

### Opzione 1: e-mail

Inviaci un’e-mail all’indirizzo [customercare@adobe.com](mailto:customercare@adobe.com) e includi le seguenti informazioni:

* Recapiti: nome, indirizzo e-mail, numero di telefono
* Nome della società
* Prodotto Adobe interessato
* Priorità del problema
* Breve descrizione del problema

### Opzione 2: prima dell’11 maggio

Per gestire le richieste di assistenza, fino all’11 maggio puoi utilizzare i sistemi legacy [Campaign Extranet](https://support.neolane.net/webApp/extranetLogin) e [Experience Manager Daycare](https://daycare.day.com/home.html).  Dopo l’11 maggio, questi sistemi verranno disattivati e verrai reindirizzato ad [Admin Console](https://adminconsole.adobe.com/).


Per domande su questa e-mail, contattaci all’indirizzo [customercare@adobe.com](mailto:customercare@adobe.com).
